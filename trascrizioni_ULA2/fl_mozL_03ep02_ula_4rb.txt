4rb
et negons_om ne pot savoir
ce que poez ici veoir
vez là cele forest raonde
n‘a si bele en tot le monde
les genz qui sunt ci environ
l‘apelent le bois del lion
illuques un lions estait
que a tot cest païs desfait
que om n‘i ose aler
que ne li face enconbrer
sire m^lt est de_pute_part
et puis a si felon regart
qu‘el mont n‘a ome si sené
se des iauz l‘avoit regardé
que ja_tant fust aperceüs
q‘il ne fust de son sen issus
se il veoit C chevalier
armez sor_les coranz destrier
no lairoit il p^ elz sa proie
ne ja plus tost n‘iroit p^ voie
sire veez vos cele pree
joste le bois reonde et lee
en cel bois II fontaine
don l‘aigue est clere et saine
illuques tote_jor s‘estait
fors_tant com il en proie vait
quant il a mangié son conduit
par_mi la pree se desduit
ci environ ne el boschage
n‘ose aler beste sauvage
tant est il fers qu‘atre lion
ne vuelt mie à conpaignon
quant li rois entant la parole
ceste genz fait il est m^lt fole
que ont ceste terre perdue
uns lions i a lor tolue
chascun jor il i fait sa taille
e non i puet trover bataille
non mois II ni trois ni quatre
que à lui se voillent conbatre