6rb
il sont venu astivement
li rois lor a dist son talent
seignor fait il ce m‘est avis
que ici a m^lt bon païs
ci aüst m^lt bele contree
se ele fust de gent poplee
vez qez terres p^ gaaignier
qez bois qez aigues por poichier
par_foi seignor se vos volez
et tuit ensemble mo loëz
je vos di que j‘ai en pansé
qe je face une cité
ci où le lion ai vancu
que le païs a confondu
destruit avoit ceste contree
p^ vos doit estre restoree
qant om verra ceste cité
conduit vindroit à planté
de_joste cel aigue corant
feromes les comencimant
tuit dient bien le devez faire
li rois ne se vult targier gaire
mande macons et chapetiers
m^lt i_ot de genz de toz mestiers
li rois ne se vult targé
et fit m^lt bone sa cité
la cité fu et grant et lee
et quant ilsot de gent poplee
li rois de son nom la noma
et Finipople l‘apella
sor un flum seoit la citez
que est Pocamenz apelez
issi a il nom en grezois
no sai pas son nom en francois
et tote le autre contree
fu de son sure_nom nomee
einsi_com il estoit venus
de Madiain fu Macemus
et de Macemu Macedoine
cist non si vient de Babiloine
