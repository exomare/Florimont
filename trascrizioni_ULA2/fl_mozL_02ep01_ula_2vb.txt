2vb
les treus nos aporterant
ensi_com fasoient devant
vos estes sages et cortois
et seroiz amirauz et rois
frere ensemble moi remanez
frere porquoi fait parlez
ne remandroie p^ nul plait
làs que vos ai je donc forfait
qant mais ne vos verai amis
si feroiz voir en cest païs
o làs se je n‘ai grant mestiers
je croi que vos m‘iroiz aidier
se je vos mant à mon besoing
frere ja_tant ne seroig loig
se me mandez v^re corage
que p^ I petit message
ne face tot v^re voloir
tanz_com je n‘airai de pooir
li II frere s‘entregardoient
lermes des ielz lor dessendoient
si_que tuit cil de_la cité
ensens ploroient de pité
Felipes prent de toiz congié
et tuit à cheval et à pié
l‘ont convoié de bon gré
à Damiate la cité
Seloc avoc son frere aloit
que m^lt de bon amor l‘amoit
à Damiate ot I seignor
que m^lt estoit de grant honor
sages estoit et onorez
Meleons estoit apelez
il est venuz à Felipon
doucement l‘a mis à raison
sire de ton frere et de toi
soi je bien sachïez endroit moi
je ai II filz prouz et cortois
non a plus biaus ne quens ne rois
p^_foi il sunt fort et legier
et se sont m^lt bon chevalier