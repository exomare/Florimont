2ra
la prist Madian li cortois
amirauz estoit puis fu rois
de Babiloine fu amirauz
et de Grece fu rois puissaiz
de tote terre de grezois
estoit il p^ sa feme rois
mes il i mist m^lt grant essoine
car Grece est loin de Babiloine
qui vuelt d‘Egypte en Grece aler
la grant mer li covient passer
mes s‘il vuelt aler p^ Turquie
p^ Antioche et p^ Surie
à longue voie à poi_de mer
porra il bien en Grece entrer
le braz_San_Jorge trovera
ja pluis_de mer n‘i passera
à Galipol une cité
où Aymes a main jor esté
illuec est li braz plus estroiz
passer i puet le jor III foiz
ou à_l‘aler ou au retor
passer i puet III foiz le jor
Madianz ot long_tenps la terre
un ore en pais l‘autre en guerre
dos fiuz avoit de sa moillier
qu‘il amoit m^lt et tenoit chier
Seloc avoit nom li aignez
Felipes fu puis engendrez
granz joie fu quant fu nascuz
p^ Madian fu Macenuz
Felipes ensi fu nomez
car icel jor que il fu nez
li amirauz la cort tenoit
et une grant feste faisoit
el jor de sa nativité
ses barons avoit asanblé
li rois ot cel anfant m^lt chier
norir le fist et enseignier
Selonc fist norir ansement
les II enfanz amot forment