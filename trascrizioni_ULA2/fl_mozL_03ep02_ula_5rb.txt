5rb
li rois l‘a un poi engignié
si l‘a feru de son espié
de_vers destre sor_le costé
le fer li a en cors colé
andui enpoignent l‘aste brisé
et li rois a s‘espié prise
quant li lions vit de son cors
le sanc vermeill issir de_fors
p^_poi_qu‘il ne fu enragiés
vers le rois vient toz esmaiés
tel colp li dona en_l‘escu
p^_poi_qu‘i no l‘a abatu
XV bocles le·n a ronpues
li rois le li a chier vendues
p^ vive force le requiert
del‘espee qu‘i tient lo fiert
ja li fesist de mort regart
se non se virest autre_part
res le chié li copa l‘oreille
el pré chaïst de sanc vermeille
li lions fu fort maagniez
m^lt fu navreiz et empiriez
el cors avoit m^lt grant destrece
en ses II piez derriés se drece
des II devant le fiert si fort
le roi qui le cuide avoir mort
li escu un_poi chancela
l‘uns des piez soul‘auber cola
plus_de C mailles n‘a fausé
la char li ront et les costé
p^_poi_que ne fu affolez
soz son escu chaït pasmez
en_l‘ost enmenerent grant bruit
en grezois s‘escrierent tuit
o ceos ofendan calo
salua toto vassilio
en franceis dist Dex bon seignor
garde icest enpereor
se il ne l‘aüst deffendu
bien l‘aüssant secorreü