3vb
quant il ait veüe la né
en plorant le comande a Dé
et Meleons a salüé
tote sa color a müé
son fil et trestot lo bernage
salua com om deut parage
Aliodas tot ansement
son frere m^lt iriement
les nez enpoignent sus_la mer
il orent les ancres lever
les encres drecent sus au vent
se governeront durement
le jor corent à pleines veles
assiment la nuit as esteles
il ne ot pas III jors passez
que lor est sailliz un orez
que les nes a si desparties
à_poi_qu‘eles ne sont brisiés
li forz orages les despart
les VII nez vont II part
les V se tenoient ensenble
XIIII jorz si_com moi senble
ont esté qu‘il ne pridrent port
p^_poi_que il ne furent mort
li quinzenz jorz sont arivé
à Avedon une cité
la cité nemont Avedon
Boca_d_Avede a porce non
si lues qui droit le set nomer
car illuec fiert le braz en mer
illuec est li rois arivés
mes il n‘ot pas tote ses nés
les VI n‘estoient pas venues
il les cuidoit avoir perdues
al tier jor devant l‘avesprer
viendrent les V nes ariver
li rois cuidoit que fussent mort
à Avedon viendrent au port
or ot totes ses nez li rois
et fu venus toz ses ernois
