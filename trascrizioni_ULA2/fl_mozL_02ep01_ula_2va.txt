2va
de_l‘un ai mal de_l‘autre pis
avant fusse je morz que vis
li II enfant furent m^lt sage
si s‘amoient de bon corage
il s‘amoient de tel amor
unques nus_om ne vit greignor
car li un conseil ne savoit
de soi quant l‘autre ne vooit
li rois Felips fis atorner
sa gent et son erre aprester
p^ lo conseil de ses amis
s_en vuelt aler en son païs
à Damiate sure mer
a fait XII nez aprester
son or i met et son argent
pain et vin oille et froment
non fu adeire garnisons
ara_uia ses conpaignons
Seloc voit que s_en vuelt aler
tel dolor a ne puet parler
d‘une grant piece mot ne sone
mes puis deucement l‘araisone
frere volez vos_en aler
oÿ voir je passerai mer
biaus frere remanez ou moi
non ferai voir dites porquoi
car nen ai riens en cest païs
je le vos doing tot biaus amis
je vueil qu‘aïez la seignorie
p^ Egypte et p^ Nubie
de Babiloine ausemant
vos doing je tot le chasamant
Felipes dist ne prandrai mie
certes m^lt dites grant folie
aignez estes et je menor
se vos doi tenir p^ seignor
frere dist Seloc remanez
ou ensemble vos me menez
se metrons en Grece seignors
que lai mantidront les onors