1vb
devant que Romulus feïst
Rome ne l‘enpire tenist
devant avoit no^ Palenree
de Romulo Rome est nomee
ses freres Remui y fu morz
don il fu granz pechiés et torz
ne vos puis dire ne vos peïst
coment fu morz que ne me l‘eïst
car de_l‘estoire vueil traitier
loing est la fins de comencier
devant le tenps que je vos di
ensi_com vos avez oï
ot en Grece un gentil roi
que m^lt fu sage de sa loi
sages estoit et onorez
Felipes estoit apelez
ce fu Felipes Macemuz
p^ luy fu li nons conneüz
la terre ot non Macedoine
mes il fu nez en Babiloine
sa mere fu de Grece nee
en Egypte en fu menee
andoes orent bon seignors
elles estoient II serors
Brutus prist à fame l‘aignee 
l‘autre fu Mandian donee
mes Brutus n‘ot point de_la terre
le païs ot destruit p^ guerre
e non i osa remanoir
mes assez enporta d‘avoir
il est Corinineus en_senble
l‘en_meneront si_com moi senble
en un ille qui fu poplee
de Bruto est Bretaigne nomee
de Corinineo Cornoaille
le voir avez oï sen faille
l‘autre qui remest el païs
p^ le conseil de ses amis