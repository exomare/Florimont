3va
ou lui s_en vait p^_le gravier
et tuit li autre chevalier
la ers fu clers et bon li venz
tote jor lor fu aparenz

li rois a pris de toz congié
li chevalier l‘ont tuit baisié
d‘euz se despart en sa né vient
et Seloc joste lui se tient
ou lui i vont XX chevalier
li autre sunt p^_le gravier
li mariner dient seignor
pregnez tost congié p^ amor
vent aven bon et aer cler
vos nos faites trop demorer
Seloc son frere regardoit
et des iauz tendrement ploroit
si ome dient tort avez
pregnez congié se vos n‘alez
vos n‘i poez rien gaaigner
et si le faites trop targier
Seloc lor dist merveilles oi
p^ cele foi que je vos doi
n‘i a un tant prou ne tant ber
que voudroit un menbre coper
ne fusse ja toz esmaiés
ne doi je plus estre iriés
et doi avoir greignor regart
quant om parmi le lue me part
l‘une moitié en voi aler
coment porra l‘autre durer
à icest mot vait enbracier
son frere et estroit baisier
p^_poi ne se fu en mer gitez
entre ses II braz s‘est pasmez
li baron voient le travail
et la poine de_l‘amirail
entre lor braz l_en ont porté
d‘aigue froide l‘ont arosé
fors le portent el gravier
à_poines se puet tant drecier