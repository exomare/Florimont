6ra
ainz ala prandre son escu
qui m^lt avoit illec gisu
l‘espee traite lo requiert
el plat del costé si le fiert
el plus parfont de_la coraille
li fist il plongier l‘alamelle
de_l‘espee li rois fu fors
à cel cop fu li lions mors
et quant si omen l‘ont veü
qe li rois l‘a mort et vencu
vers lui tuit ensenble vienent
tote cele contree tienent
Damiains i vent à son seignor
plore de pitié et d‘amor
dist li a vos gaires naffré
non voir mes un_poi el costé
sire ferons vos enporter
no mas ici faites amener
les tentes et le paveillons
arbergiter faites le barons
no me movrai de ceste pree
tant_que ma plaie soit sanee
il ont fait son comandement
li uns loge li autre tent
li un ont tandu li autre logié
bien sont li barons erbergié
au roi vienent II suriain
riche mire fisiciain
m^lt iloiterent bien p^_foi
il les menoit adés à soi
sa plaie ont m^lt bien lavee
de sanc puis la li ont bandee
assez i ont mis de bons traiz
ongnimenz et enplaistre faiz
m^lt estoit maagnié li rois
en trois semaines et I mois
l‘ont gari qu‘i puet chevauchier
chanter et rire et joier
et quant li rois fu bien sanez
toz ses barons a demandez
