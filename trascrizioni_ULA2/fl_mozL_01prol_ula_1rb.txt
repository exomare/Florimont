1rb
ayent de lor proice envie
p^ amender lor fausse vie
p^ les anciens remanbrer
vos voill dire et raconter
ensi_com ay escrit trové
d’on estoyre la verité
à ceuz qui firent le biauz faiz
p^ quoi li contes est retraiz
devonsmes nos toz_jorz entandre
car adés y puet om enprandre
que cil mantenoient onor
proece et foy et amor
à cel tenps estoit amors vive
que or est morte et chative
de ce fu dame et roïne
or est avere et frarine
lors estoit d’onor coronee
or est p^ covoitise tuee
non avoit pas enjant ne vice
or se muert car por avarice
or ne quiert pas amors noblece
des celui vuel qui a richece
ou soit gentis o soit valains
amors tent par_trestot les mains
[...] est vilain cuvers provez
sol_que [...] deniers assez
bien ert servis et receus
mes il n’est m^lt tost deceus
car il ne set ne il ne voit
coment li avoirs le decoit
quant le conquiert n’a joie vaine
et quant le pert dolor certaine
ne puet pas garder longemant
qui no·l perde qui no·s despant
avoirs est perdus mante part
avars hom n’iert ja sen gart
qui pert en terre et pert en mer
p^ robeors et p^ enbler
p^ mal seignor pert et p guerre
quant muert pert l’avoir et la terre