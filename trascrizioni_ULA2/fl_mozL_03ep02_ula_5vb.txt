5vb
fouz est qui trop covoite rien
o seit de mal o soit de bien
assez tost fait à ce_qu‘il veut
et si li vient dont il se dueut
telz cuide torner sor autrui
le mal que il revient sor lui
chascuns en a co que desert
voirs est que qui tot vuelt tot pert
cist leons estoit granz et forz
se fu por sa folie morz
p^ l‘escu fu il mal bailliz
et morz et vencuz et honiz
se ne fusse p^ l‘escu je croi
q‘il fust mesavenu del roi
li rois le vait avironant
de_l‘escu ne part tant_ne_qant
qant li rois voit el ne fera
ne son escu ne li laira
de plus atandre nen a cure
metre se velt en aventure
li rois ne le vuelt plus atandre
ja covandra de lui desfandre
m^lt le requert ireement
li lions ses ongles li tent
car il le cuidoit à soi traire
mes li rois nen amoit gaire
ainz li dona si grant colee
qe la jame li a copee
q‘il li tendoit si chiet à terre
mes ne puet faire grant guerre
or fu li lions maagniez
malement estoit esmaiez
or a il tot l‘escu laissié
trop a perdu poi a gaaignié
et issi avient à mainte gent
qi ren ne croit tan_que il prent
le lions en fu afolez
puis set il es III piés levez
le roi voloit prandre aasdez
mes il ne fu mauvés ne lenz
