4ra
quant li rois ot tant sejorné
qe si cheval sont afermé
que estoient de_la mer las
quant furent sejorné et gras
p^ lo conseil de ses amis
vuel li rois veoir son païs
se a fait charchier ses somers
et a mandé ses chevaliers
ore s_en issent d‘Avedon
avec li en vont li baron
li rois vait le païs serjant
le plains et le puis regardant
et les chasteaus et les citez
dont li païs estoit poplez
ensi_com om voit d‘Albanie
de lay al‘issir de Bogrie
sor Moroinz une garde
li rois parmi un plain regarde
si a veü une contree
que forment estoit desertee
doi jornees pert deroiture
pooit tenir cele planure
li rois demande à sa gent
p^ quel chose confaitement
est cele terre desertee
q‘ele non est de gent poplee
uns païsans a respondu
sire anc mais ne fu veü