3rb
ce_que mes pere m‘a doné
il l‘a dit je l‘ai creanté
ne chalongiés mie mon don
je sui om le roi Felipon
son homage li presenta
devant le roi s‘agenoilla
Alioda l_en vait lever
entr‘elz se voloient mesler
des puz se voloient ferir
quant li baron le vont partir
et Meleons i vint lor pere
Aliodas dist felle lichere
coment osastes contre_dire
ce_que m‘avïez oï dire
se ne ci aüst tant baron
tel vos donasse dou baston
qe je vos feïsse doloir
fiz_à_putan alez seoir
Aliodas so a laissié
tant li ont li baron preié
son pere dist en sospirant
sire faites v^re talant
ja ne m_en orez parler mais
puis_que vos volez que mo lais
Damians devant le bernage
a fait au roi son omenage
li rois Felips l_en a drecié
vers soi le trait se l‘a baisié
dist li Damiains biaus amis
tu laisses p^ moi ton païs
ci te doig ma seneschaucie
et de ma cort la druerie
cui tu ameras je l‘amerai
cui serviras je servirai
cil qui p^ toi non ert amez
ja p^ moi non ert henorez
atant laissent lor parlement
li mariner orent bon vent
li rois Felips s_en vait as nez
Seloc n‘est mie obliez