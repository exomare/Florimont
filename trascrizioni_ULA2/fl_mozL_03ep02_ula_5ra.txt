5ra
m^lt en orent en_l‘ost grant ire
quant l‘ont oï creier et dire
li rois fu à cheval armez
ses barons a toz saluez
l‘escu au col el poing l‘espié
a pris de ses homes congié
li rois fu bien apareilliés
le pui dessent toz enbronchiés
le pui devalle contre_val
m^lt mene soë son cheval
quant fu el plain si esgardé
lo bois la fontaine le pré
où li lions se desduisoit
lez la fontaine se gisoit
et quant il ot le roi sentu
grant joie fit quant l‘ot veü
devant avoit le cuer irié
car il nen avoit rien mangié
or se cuide bien à aisier
del roi et del cheval mangier
il s‘est dreciez enmi le pré
li rois le voit poi l‘a doté
li rois avoit riche corage
e pansa un fier vassalage
si ensi me conbat à lui
il est touz seus nos semes dui
se l‘avoie mort ou vencu
dimi mon los avroi perdu
mes chevaus avroit la moitié
li rois est descenduz à_pié
le cheval envoia en_l‘ost
vers le lyon s_en va m^lt tost
au lion en pesa forment
del cheval qui va vers la gent
vengiers se cuide dou vassal
qui li a tolu le cheval
li lyons vient les_sauz_minuz
li rois ne fu pas esperduz
son espié tient et si l‘atent
li lions ne venoit pas lent