5va
li rois soz son escuz gisoit
et le lions desus seoit
mes il ne·l poit damagier
car ne pooit l‘escu brisier
li rois fu auques revenuz
et assez omenz entenduz
qi m^lt durement le planoient
por_ce_qu‘el chanp ne le veoient
toz belement s_en est colez
et p^_desoz s_en est enblez
tant soë saut de_soz l‘escu
qe li lions ne l‘a veü
si ome n‘orent joie grant
quant il le virent et estant
li grés crient macoceo
ce la tuto vassillio
icest vuelt dire en francois
si m‘aït Dex bons est ci rois
li rois Felips fu bien armez
et ne fu mie esfraëz
bien aüst le lion feru
ancois_que il l‘aüs veü
mes il disoit en son corage
je perdroie mon vassalage
se l‘ocioie quant se siet
ne ferai ja_tant qu‘il se liet
devant li vient tant le menace
qu‘el le fist lever de_la place
mes de_l‘escu ne vuelt partir
car il cuidoit celui tenir
qi enz el cors l‘avoit naffré
ne cuidoit mie fust el pré
durement se cuide vengier
por_ce ne le voloit laissier
avoir le cuidoit soz_l‘escu
car il li avoit abatu
p^_voir cuide que illuec soit
ja non ert fouz qui ne foloit
p^ covoise fu affolez
que maint baron a avouglez
